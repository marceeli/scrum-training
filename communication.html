<h3>Komunikacja</h3>
<p>Koci język jest skomplikowanym połączeniem wyrazu pyska, pozycji ogona, położenia uszu i innych pozycji ciała, dźwięk&oacute;w a nawet zapach&oacute;w.</p>
<p>Koty uczą się komunikacji z ludźmi bacznie obserwując, kt&oacute;re z wydawanych przez&nbsp;nie dźwięk&oacute;w, przyjmowanych pozycji ciała czy zachowań wzbudza w nas reakcję i potem odtwarzają dokładnie te zachowania by uzyskać określony efekt. Warto byśmy i my potrafili odczytywać to, co chcą nam powiedzieć nasze koty.</p>
<h3>Mruczenie</h3>
<p>Do dziś dnia naukowcy nie są pewni tego,&nbsp;w jaki spos&oacute;b koty mruczą. Większość twierdzi, że za mruczenie odpowiedzialne są drgające struny głosowe. Uważa się, że kot mruczy wtedy, kiedy jest zadowolony. Okazuje się jednak, że nie tylko &ndash; mruczą kocie matki, by uspokoić swoje kocięta, mruczą też chore koty, by się uspokoić, mruczą r&oacute;wnież dorosłe koty zbliżając się do osobnika, kt&oacute;ry dominuje &ndash; także w celu uspokojenia go. Możemy zatem śmiało stwierdzić, że koty mruczą by koić &ndash; same siebie i resztę otoczenia.</p>
<h3>Nawoływania</h3>
<p>Czyli dźwięki wzywające &ndash; mogą to być niezbyt głośne, za to przeciągające i powtarzające się miauki. Mogą to być także przenikliwe wojenne wrzaski &ndash; efekt jaki mają wywołać, to zwr&oacute;cić na siebie uwagę i zwabić innego osobnika (na przykład nas, gdy kot się śmiertelnie nudzi).</p>
<h3>Parskanie, prychanie, syczenie, gardłowe &bdquo;wycie&rdquo;</h3>
<p>Czyli odgłosy zagrożenia, złości i strachu. Są to dźwięki bardzo łatwo rozpoznawalne, świadczące o podnieceniu kota,&nbsp;ostrzegają o możliwości ataku.</p>
<h3>Gardłowe warczenie</h3>
<p>Charakterystyczny dźwięk wydawany podczas jedzenia, kiedy do posilającego się kota zbliża się inny kot lub człowiek. Dźwięk ma na celu informować, że zdobycz, kt&oacute;rą właśnie kot konsumuje, należy tylko i wyłącznie do niego.</p>